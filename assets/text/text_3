   Transmisia are rolul de a transmite momentul motor la roţile motoare ale autovehiculului. Principalele componente ale transmisiei sunt:

- ambreiajul (cuplează motorul de restul transmisiei, la schimbarea treptei cutiei de viteze)
- cutia de viteze (modifică forţa de tracţiune, respectiv viteza)
- transmisia cardanică (transmite momentul motor între arborele secundar al cutiei de viteze şi arborele pinionului transmisiei principale)
- transmisia principală (transmite momentul motor de la transmisia cardanică la diferenţial şi arborii planetari transversali)
- diferenţialul (permite roţilor aceleiaşi punţi ca, la viraje, să parcurgă drumuri de lungimi diferite)
- arborii planetari (transmit momentul de la diferenţial la roţile motoare)
- transmisia finală (măreşte raportul total de transmitere)
